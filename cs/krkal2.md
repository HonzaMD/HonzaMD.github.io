---
layout: maincs
title: KRKAL 2
lang: cs
submenu: krkal2
---
# Krkal 2

<img src="/img/manik.png" width="200" height="200" alt="Dráček" style="float:right"/>
Ke dvacátému výročí chystáme znovuvydání hry v nové verzi 2.5. Starší verze Krkala 2 pod současnými Windows většinou nefungují.

Krkal je logicko-akční hra. Hráč v ní ovládá postavičku, kterou vidí shora. 
Hra je rozdělena na několik samostatných úrovní (levelů). Úkolem v každém levelu 
je projít „bludištěm“, vyřešit přitom všechny nástrahy a dostat se do EXITu. 
Hlavní myšlenka je tedy jednoduchá, její realizace se ovšem v některých 
(téměř ve všech pokročilých) levelech stává peklem.

Inspirací při tvorbě Krkala byly hry jako <a href="https://en.wikipedia.org/wiki/Robbo_(video_game)">Robbo</a>, [Boulder Dash](https://en.wikipedia.org/wiki/Boulder_Dash) (Supaplex), či [Sokoban](https://en.wikipedia.org/wiki/Sokoban), 
ale Krkal si nakonec našel vlastní cestu. Tou je především ohromné množství různých 
"věcí" či "předmětů" nebo také stavebních prvků, ze kterých se nakonec poskládá level. 
Předměty mezi sebou navíc podle složitých pravidel interagují, ovlivňují se, prostě žijí. 
To umožňuje stavět velmi ROZMANITÉ levely, v každém z nich pak narazíte na něco nového, originálního.

Příběh hry je o skupině dobrodruhů, kteří se vydávají do nebezpečného a záhadného světa Labyrintu. 
Objeví dávnou civilizaci, která Labyrint postavila? Poznají tajemství Labyrintu? Splní si svá přání? 
Nebo se nikdy nevrátí stejně jako většina těch před nimi?

Krkal obsahuje i Editor levelů. Pomocí tohoto editoru si může každý trochu zkušenější hráč naeditovat 
vlastní level. Jak používat editor levelů se dozvíte v dokumentaci k editoru. 

Hra Krkal 2 byla vytvořena ve stejnojmenném herním enginu v roce 2004. Engine vznikl jako projekt na Matematicko-Fyzikální Fakultě
Univerzity Karlovy a byl dále vyvíjen jako diplomová práce tamtéž.

[Zdrojové kódy na GitHubu](https://github.com/HonzaMD/Krkal2)  
[Screenshoty](/cs/k2screenshots.html)  
[Herní objekty](/cs/k2objects.html)  
[Ovládání](/cs/k2controls.html)
