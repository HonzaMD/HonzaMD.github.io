---
layout: maincs
title: KRKAL
lang: cs
---
<h1>Co je KRKAL?</h1>
<p>
Krkal je logicko-akční top-down hra. Ovládáte jednu ze tří postaviček
a snažíte se najít cestu v bludišti, které je plné rozmanitých nástrah a 
překážek.
</p>
<p>
Budete posouvat 
kameny, klouzat po ledu, vyhýbat se minám, správně nastavovat různá
tlačítka, bloudit v bludištích a třeba přestavovat značky pro dopravní
příšery...
</p>

<p>
<iframe width="560" height="315" src="https://www.youtube.com/embed/GL8UbqpNFzM" frameborder="0" allowfullscreen></iframe>
</p>

<p>
KRKAL je rozsáhlý systém pro vývoj her, které se odehrávají na 
obdélníkovém plánu. V systému KRKAL lze vytvářet úplně nové hry, 
vylepšovat hry již hotové, vytvářet nové herní úrovně (levely) 
a samozřejmě také všechny tyto hry hrát.
Součástí je i znovu vytvořená hra Krkal, výkonný grafický engine,
editor levlů a skriptů, kompilátor.
Krkal byl vytvořen jako projekt na Matematicko Fyzikální Fakultě
Univerzity Karlovy.
</p>
<img src="/img/manik.png" width="200" height="200" alt="Dráček" style="float:right"/>
<h2>Hra Krkal</h2>
<p>
Hra Krkal je logicko-akční hra, kde si vyzkoušíte ovládání jedné 
ze tří postaviček, pomůžete jí vyřešit všechny nástrahy, překonat
rafinované překážky a nakonec se ve zdraví dostat do vytouženého
cíle každého levelu - do exitu. 
</p>
<p>
Levely jsou postaveny z mnoha rozmanitých prvků či předmětů, které 
ovlivňují jak sami sebe navzájem, tak i vás. Budete posouvat kameny, 
klouzat po ledu, vyhýbat se minám, správně nastavovat různá tlačítka, 
bloudit v bludištích a třeba přestavovat značky pro dopravní příšery...
</p>
<p>
Hra Krkal je prostě velmi zajímavá a originální. Vše vidíte 
přehledně z výšky a díky Systému Krkal nechybí kvalitní grafika
i hudba. V Systému je možné nejen editovat nové levly, ale přímo
vytvářet zcela nové herní objekty, vylepšovat a modifikovat samotnou
hru!
<br/>
<a href="krkal.html">Více o hře KRKAL...</a>
</p>
<h2>Speciální skriptovací jazyk</h2>
<p>
Pro tvorbu her v našem systému jsme vyvinuli speciální programovací jazyk. Zaměřili jsme se hlavně na to, aby bylo snadné rozšiřovat a modifikovat již existující hry a to i několika nezávislými uživateli současně. V podstatě každý si svou oblíbenou hru může vylepšit, podle svých přání. Jazyk je objektově orientovaný, vychází z klasického C a obsahuje prostředky pro simulaci současného života mnoha objektů...
</p>
<p>
Součástí systému je editor skriptů spojený s kompilátorem. Kompilátor umí skripty překládat jak do jakéhosi našeho „assembleru“, který je pak za běhu interpretován, tak do C++, které můžeme připojit k celému projektu KRKAL, tyto skripty nejsou interpretovány, jsou tudíž velice rychlé.
</p>
<h2>Moderní grafický engine</h2>
<p>
Snažili jsme se o to, aby naše hry byly velice pěkné a nezaostávaly za současnou konkurencí. Ač je náš engine dvourozměrný, dokáže zobrazovat trojrozměrný svět v izometrické projekci, včetně realisticky počítaného osvětlení. Engine zvládá lokální bodová světla, které mohou být umísťována přímo do levlu, na konkrétní prostorové souřadnice, dále globální světlo shora, které má korektně počítané, realistické stíny. Výpočet osvětlení probíhá ve 3D! K vykreslování používáme hardwarovou akceleraci a díky dvourozměrné povaze enginu je grafika velmi jemná, hladká a detailní a vypadá dobře i v nízkých rozlišeních.
</p>
<p>
Grafika není k objektu připojována přímo, ale přes takzvané automatismy, což je soubor rozhodovacích pravidel, která určují, jaká grafika se pro konkrétní situaci použije. Skripty se tedy o grafiku nemusejí téměř starat. Automatismy řeší například správné navazování obrázků na sebe, náhodné alterace a vzory, animace, ...
</p>
<h2>Editor levelů</h2>
<p>
Je to univerzální nástroj, který slouží k editaci levelů dopředu neznámých her. V editoru je možné umísťovat objekty do mapy a nastavovat jejich atributy. Způsob editace je řízen skripty. I přesto, že nevíme, jak konkrétní hra může vypadat, snažili jsme se, aby práce s editorem byla maximálně efektivní a jednoduchá. V editoru je možné současně hru hrát i editovat.
</p>
<p>
<a href="http://forum.krkal.org/cs/viewtopic.php?t=16">Jak používat editor levlů</a>
</p>
<h2>Vlastní grafické uživatelské rozhraní</h2>
<p>
Pro systém Krkal jsme vyvinuli vlastní GUI, abychom měli lepší kontrolu nad ovládacími prvky a mohli libovolně upravovat jejich styl či vzhled.
</p>
